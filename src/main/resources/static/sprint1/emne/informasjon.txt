Hvis du lager en GET-mapping for rot (altså "@GetMapping("/")"), 
så vil denne overstyre en eventuell statisk index.html når du prøver å nå "localhost:8080/". 

! Løsning: Ikke lag GET-mapping for rot, bruk "@GetMapping("/et-eller-annet")"! :)

Hvis du trykker på en av nettleser-knappene i en HTML-fil i editoren til IntelliJ, 
så vil filen ikke åpnes via Apache Tomcat-serveren. Det betyr at kommunikasjon mot Apache Tomcat-serveren 
(på port 8080) fra denne nettsiden (på en annen port, vanligvis 63342) vil blokkeres på grunn 
av sikkerhetshensyn. Slik kommunikasjon, på tvers av domener, kalles "Cross-origin resource sharing" (CORS). 

! Løsning: Det er flere måter en kan tillate slik kommunikasjon, men den enkleste løsningen er å eksplisitt 
gå inn på "localhost:8080/", slik at vi unngår CORS fullstendig.

IntelliJ vil ikke automatisk bygge ditt Spring-prosjekt på nytt når du gjør endringer i kildekoden. 
Dette gjelder også for statisk innhold, slik som index.html. Det betyr at når en endring gjøres, så blir 
ikke denne synlig før filen lagres og prosjektet bygges.

! Løsning: Hvis du gjør en endring i kildekoden (Java-klasser eller statisk inhold), så må du derfor bygge 
prosjektet (grønn hammer øverst til høyre eller CTRL-F9) før endringen blir synlig.
Hos noen virker det som om jQuery-biblioteket har blitt lagt til som en Java-avhengighet. Det går jo 
naturligvis ikke så bra og gir feilmeldinger av typen 
"Error: java: Illegal char <:> at index 4: http:\api.jquery.com". Dette er trolig en bug i IntelliJ.

! Løsning: Gå inn i "Project Structure" (CTRL+Alt+Shift+s i Windows), velg "Modules" og fanen "Dependencies".
Slett jQuery-avhengighet(er) og start IntelliJ på nytt.

Uforståelige problemer oppstår!
Løsning: Hvis alt annet feiler, kan du forsøke lage et nytt prosjekt og 
kopiere kun kildekodefilene (.html/.js/.java) over fra det gamle prosjektet. 
Hvis det har blitt noe feil med prosjektkonfigurasjonen i IntelliJ så kan dette fungere, og det er ofte 
mye raskere enn å forsøke og "reparere" prosjektet i IntelliJ.